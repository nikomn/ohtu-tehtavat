# Retrospektiivitekniikat

Pidimme miniprojektitiimin kesken retrospektiivin Glad, Sad, Mad -menetelmällä.
Jouduimme hieman soveltamaan, koska retrospektiivi oli etänä ja työvälineet
olivat mitä olivat. Menetelmä oli uusi kaikille ja emme ehkä tehneet ihan
jokaista vaihetta, mitä olis voinut tehdä. Miniprojekti on ollut työn alla vasta
niin vähän aikaa, että oli vaikea keksiä kauheasti mitään osuvia huomioita, mutta
ehkä isoimpana työskentelyn kehittämiseen liittyvänä yksityiskohtana nousi esille
pienimuotoinen epävarmuus liittyen siihen, miten koodia saadaan kehitettyä
yhteistyönä, sen sijaan, että jokainen koodaa jotakin erillistä ominaisuutta.
Tämä oli ehkä nähtävissä siinä, että useat kysymykset olivat esim. tämän
suuntaisia: ”miten sovimme rajapintojen toteutuksista”, ”saako toisen koodia
refaktoroida, vai pitääkö kysyä lupaa” jne. Tuossa vaiheessa olimme siis
tehneet melko erillisiä kokonaisuuksia, jotka olivat sen verran yksinkertaisia,
että niiden yhteen nivominen oli ollut ilmeistä. Muilta osin totesimme vain, että
muiden kurssien työtaakka näkyy projektiin osallistumisessa, mutta pää-asiassa
kuvittelisin, että kaikki olivat enimmäkseen tyytyväisiä siihen, miten hyvin
työ oli lähtenyt sujumaan ja se näkyi siinä, että Glad osiossa oli lopulta aika
paljon lappuja.
